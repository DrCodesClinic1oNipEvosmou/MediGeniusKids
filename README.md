# MediGeniusKids
Έργο για το Διαγωνισμό του ΕΛΛΑΚ
Όνομα ομάδας: MediGenius Kids_1ο Νηπιαγωγείο Ευόσμου
Τίτλος έργου: Dr. Code's Clinic-1ο Νηπιαγωγείο Ευόσμου
Αναλυτική Περιγραφή προγράμματος:
Αν είχαμε ένα σούπερ έξυπνο ψηφιακό φίλο που με τη βοήθεια της τεχνητής νοημοσύνης θα μπορούσε να λύσει πιθανά μας προβλήματα και να κάνει τη ζωή μας καλύτερη, σε τι θα του ζητούσαμε να μας βοηθήσει στην τάξη του Νηπιαγωγείου μας; Μιλώντας αυτήν την περίοδο για το ανθρώπινο σώμα ενώ παράλληλα παρατηρείται μια έξαρση ιώσεων στην τάξη, τα παιδιά ανέδειξαν την ανάγκη παροχής ιατρικών συμβουλών στο σχολείο. Έτσι  πρότειναν τη δημιουργία ενός εικονικού γιατρού, ο οποίος με την αξιοποίηση της τεχνητής νοημοσύνης θα είναι σε θέση να τους δίνει οδηγίες και συμβουλές όταν δεν αισθάνονται καλά ή όταν έχουν κάποιο ατύχημα. Άρχισαν λοιπόν να συγκεντρώνονται οι ιδέες για τη δημιουργία του Dr. Code και της Dr. Code's Clinic. Με τη μηχανική μάθηση θα δημιουργήσουμε και θα εκπαιδεύσουμε μοντέλα εκμάθησης με το διαδικτυακό εργαλείο Teachable Machine. Τα οποία θα χρησιμοποιήσουμε για να δημιουργήσουμε με το Raise Playground τον Dr. Code, έναν εικονικό γιατρό με τεχνητή νοημοσύνη. Με τον προγραμματισμό στο Raise Playground θα δώσουμε ζωή στον Dr. Code και θα προσαρμόσουμε τη δράση του ανάλογα με τις ανάγκες της τάξης μας. Θα εκπαιδεύσουμε δηλαδή τον εικονικό γιατρό να αναγνωρίζει τι πρόβλημα έχει κάθε παιδί, να σκέφτεται, να επεξεργάζεται τα δεδομένα, να λαμβάνει αποφάσεις και να δίνει πρακτικές συμβουλές, όπως θα έκανε ένας πραγματικός γιατρός. Για τη δημιουργία του Dr. Code θα κατασκευαστούν καινούργια Sprites και Backdrops στο Raise Playground, ενώ για τις οδηγίες και τις εικόνες που θα παρέχει ο Dr. Code μπορεί να αξιοποιηθεί το Chat gpt και το Stable Diffusion. Η αλληλεπίδραση με τον ψηφιακό γιατρό θα πραγματοποιείται και μέσω του εκπαιδευτικού Stem kit Makey Makey. H ενσωμάτωση του Makey Makey στο Raise Playground θα δώσει στα παιδιά τη δυνατότητα να χρησιμοποιούν τα φυσικά κουμπιά για να δίνουν απαντήσεις στον γιατρό, ή να λαμβάνουν οδηγίες απ αυτόν με πιο άμεσο και διασκεδαστικό τρόπο.

Εκπαιδευτικοί στόχοι:
•	Κατανόηση της έννοιας της Τεχνητής Νοημοσύνης και της μηχανικής μάθησης.
•	Αναγνώριση του ρόλου της Τεχνητής Νοημοσύνης στην καθημερινή ζωή και συγκεκριμένα στη βοήθεια και την επικοινωνία.
•	Κατανόηση του τρόπου που η τεχνητή νοημοσύνη και η καινοτομία μπορεί να συμβάλει στην επίλυση προβλημάτων, στην ευημερία και την βελτίωση της υγείας.
•	Ανάπτυξη δεξιοτήτων παρατήρησης και καταγραφής δεδομένων.
•	Εισαγωγή σε απλές έννοιες προγραμματισμού κατανοώντας βασικές εντολές.
•	Ανάπτυξη απλών δεξιοτήτων προγραμματισμού και δημιουργίας μοντέλων μηχανικής μάθησης.
•	Κατανόηση των περιορισμών και της ηθικής που σχετίζονται με τη χρήση της τεχνολογίας και της ανάγκης για κριτική σκέψη κατά τη χρήση της τεχνητής νοημοσύνης.
•	Ενθάρρυνση της ενεργητικής συμμετοχής, της συνεργασίας και της αλληλεπίδρασης μεταξύ των μαθητών.


Ενδεικτικό Κόστος: 550 Ευρώ
Λίστα προτεινόμενου εξοπλισμού
•	Makey Makey – Standard Kit 
•	H/Y Desktop-Οθόνη-πληκτρολόγιο-ποντίκι 
•	Web Camera 
